#**Výzkumné otázky a zjištěné odpovědi:**

##**1. Rostou v průběhu let mzdy ve všech odvětvích, nebo v některých klesají?**


V letech 2006 až 2018 došlo v České republice k pozvolnému, ale celkově stabilnímu růstu průměrných mezd napříč 19 sledovanými odvětvími. Přestože některé sektory během tohoto období zaznamenaly meziročně kolísavé výkyvy, kdy mzdy klesaly, obecný trend ukazoval pozitivní vývoj.
Obdobím s nejvýraznějším negativním dopadem byl rok 2013. V tomto roce se průměrné mzdy snížily ve více než polovině sledovaných sektorů, konkrétně v 11 z nich. V těchto odvětvích došlo ke skutečnému poklesu mezd, což naznačuje složitou ekonomickou situaci nebo jiné faktory, které zpomalily mzdový růst. V ostatních sektorech, kde mzdy mírně vzrostly, nebyl tento růst příliš výrazný. Nejvyšší nárůst zaznamenal sektor Ubytování, stravování a pohostinství, kde se mzdy zvýšily o 3,61 %, zatímco celkový průměrný pokles mezd napříč všemi odvětvími činil -0,78 %.
Na opačném pólu stál rok 2018, který byl jednoznačně nejlepším obdobím z hlediska růstu mezd ve všech sledovaných sektorech. Průměrné mzdy ve všech 19 odvětvích vzrostly meziročně o 7,88 %, což znamená nejvýraznější růst během sledovaného období.

##**2. Kolik je možné si koupit litrů mléka a kilogramů chleba za první a poslední srovnatelné období v dostupných datech cen a mezd?**

Nejstarší a nejnovější období, které lze z dostupných dat vyhodnotit, zahrnuje roky 2006 a 2018. V roce 2006 dosahovala kupní síla průměrné mzdy hodnoty, která umožňovala zakoupit 919 kilogramů chleba a 1026 litrů mléka. O dvanáct let později, v roce 2018, se kupní síla průměrné mzdy výrazně zvýšila – umožnila pořízení 1051 kilogramů chleba a 1285 litrů mléka.

##**3. Která kategorie potravin zdražuje nejpomaleji (je u ní nejnižší percentuální meziroční nárůst)?**
Mezi lety 2006 a 2018 došlo k nejpomalejšímu nárůstu cen u "Banánů žlutých," a to jen o 7,4 %. Naopak, dvě jiné položky – "Cukr krystalový" a "Rajská jablka červená kulatá" – v tomto období zaznamenaly dokonce pokles cen: cukr zlevnil o 27,5 % a rajčata o 23,1 %


##**4. Existuje rok, ve kterém byl meziroční nárůst cen potravin výrazně vyšší než růst mezd (větší než 10 %)?**
Ne, ceny potravin v žádném roce nevzrostly více než o 10 % v porovnání s růstem mezd.
Rok 2013 přinesl nejvýraznější nárůst cen potravin v poměru k mzdám. V tomto roce se ceny potravin zvýšily o 5,1 %, zatímco platy klesly o 1,56 %. 



##**5. Má výška HDP vliv na změny ve mzdách a cenách potravin? Neboli, pokud HDP vzroste výrazněji v jednom roce, projeví se to na cenách potravin či mzdách ve stejném nebo následujícím roce výraznějším růstem?**

Na základě analýzy dat nelze jasně určit, že by růst HDP měl přímý vliv na výši cen potravin a mezd v tomtéž roce nebo v následujícím.
Co se týče mezd, můžeme v obou vyhodnocovaných oblastech pozorovat podobný trend, avšak považuji za spekulativní tvrdit, že mezi nimi existuje přímé ovlivnění.
Pokud se zaměříme na konkrétní rok, většina posuzovaných ukazatelů (HDP, ceny a mzdy) vykazuje souběh, což znamená, že nárůst či pokles HDP odpovídá nárůstu či poklesu cen v 8 případech z 12, a nárůst nebo pokles HDP se shoduje s nárůstem nebo poklesem mezd v 10 případech z 12.







